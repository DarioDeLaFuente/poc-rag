# **Sjekkliste for utfylling av pristilbud ** **til Nav hjelpemiddelsentral**

Oppdatert 20.05.25.

**Kunden kan velge en annen løsning** med høyere glassindeks, dyrere overflatebehandling,

annet glassdesign, fargeskiftende glass og/eller dyrere innfatning, men det er kun rimeligste
hensiktsmessige løsning som skal oppgis i pristilbudet. Pristilbud som ikke er utfylt korrekt,
fører til lengre saksbehandlingstid hos NAV og lengre tid før utbetaling av stønad.
## **Her er en oversikt over hva det kan (og ikke kan) ** **gis stønad til i tillegg til enkleste glass i 1.5-indeks:**

**Overflatebehandling** : Det kan alltid gis stønad til den rimeligste overflatebehandlingen
tilgjengelig på brilleglasset, som har både herding og antirefleks. (Eksempler på dette kan
være: HMC, UCL, SAH, Crizal Rock, (PE)Solitaire Lite, HMX). Det er viktig å merke seg at
overflatebehandlingen må kunne leveres på det nødvendige brilleglasset.

**Fargeskiftende glass:** Det gis ikke stønad til fargeskiftende glass. (Helt unntaksvis i
kombinasjon med enkelte filterglass.)

**Myopibehandling** : Det gis ikke stønad til myopibehandlingsglass.

- **Skreddersøm** : Det kan gis stønad til skreddersøm dersom avstandsstyrken og/eller
avstandsstyrken + addisjonen er +4,25 D eller mer. Husk å oppgi skreddersøm (evt.
produktnavnet på skreddersøm) i pristilbudet.

- **Glassindeks:**
Det kan gis stønad til høyere glassindeks, dersom det vurderes som nødvendig.
Tommelfingerregler før høyere glassindeks er:
+/-4,25 D eller mer: 1.6
+/-6,25 D eller mer: 1.67
+/-8,25 eller mer: 1.74

**Randtråd/garnityr** : Det kan ikke gis stønad til glassindeks eller skreddersøm på bakgrunn av
innfatningstype.

- **Flerstyrkeglass** :

  - Det kan ikke gis styrke til flerstyrkeglass, dersom addisjonsbehovet eller addisjonen i
glasset, er under 0,75 D.

  - Bifokale glass gir store og tydelige felter og bør alltid vurderes som løsning.

  - Det gis ikke stønad til individuelt/personalisert glassdesign (med mindre nødvendig
brillestyrke ikke kan leveres i andre glasstyper).

  - Ved valg av progressive glass, er dette fine tommelfingerregler:
Livstilsglass: (glass med lave addisjoner 0,4-1,5 D) er fine ved lave addisjoner, men kan kun
gis stønad til fra og med addisjon 0,75 D.
Standard progressive : (Enkleste, rimeligste progressive glass man får tak i) anses
tilstrekkelig dersom anisometropi, cylinder og/eller add er under 2,0 D
Bedre progressive: (Nest-enkleste og rimeligste progressive glass man får tak i) er aktuelt
dersom anisometropi, cylinder og/eller add er 2,0 D eller mer
Enda bedre: (Det progressive glasset som er et hakk bedre) kan være aktuelt i spesielle
tilfeller der f.eks. anisometropi, sfære, cylinder og/eller add er svært høy.

**Brilleinnfatning og brilletilpasning:**
Nav har satser på brilletilpasning og brilleinnfatning. Pristilbudet skal ikke oppgi høyere priser
enn satsene.
Brilleinnfatning til personer under 18 år er maksimalt 520 kr (inkl mva)
Brilleinnfatning til personer som har fylt 18 årer maksimalt 780 kr (inkl mva)
Brilletilpasning: maksimalt 300 kr. Det kan kun gis stønad til brilletilpasning, dersom det er
nødvendig med ny brilleinnfatning. Det gis ikke egen stønad til sliping av brilleglass.

- **Brilleabonnement:** Det kan ikke gis stønad til briller som inngår i et abonnement

